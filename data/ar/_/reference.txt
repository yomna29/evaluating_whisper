سنه 2021 خرج علينا رئيس الوزراء البريطاني بخبر مخيف وهو ان في مدن كامله ممكن تختفي بسبب التغير المناخي ومش مدن صغيره لا دي مدن كبيره زي نيويورك وملامي وشنغهاي وكمان اسكندريه عندنا في مصر والموضوع ده قلق المعماريين بشكل كبير وخلاهم يفكروا ازاي يتعاملوا مع المشكله دي ازاي ينقذوا المدن دي من الغرق والحل بالنسبه لهم كان في المدن العايمه يعني ايه مدن عايمه وشكلها هيكون عامل ازاي وهل فعلا هنقدر نعيش فيها ولا لا هو ده اللي هنعرفه في حلقه النهارده اهلا بكم في حلقه جديده من المعماري انا احمد علي ويلا بينا نبتدي الحكايه [موسيقى] مين فينا ما بيحبش البحر لمه الصحاب تحب البحر العيله تحب البحر حتى السماسره في اسكندريه هم كمان بيحبوا البحر كل ده تمام تعرفوا بقى ايه الجديد ان الدول هي كمان بتحب البحر طبيعي لانها بالنسبه لهم المكان الاميز على الارض بيوفر لهم طرق للتجاره الخارجيه بيكذب سياحه ده غير ان في ناس كتير بتحب انها تعيش على السواحل علشان يستمتعوا بالفيو بتاع الميه يشموا هوا نضيف يعني شغل واستثمار واستيراد وتصدير وليله علشان كده منطقه تلاقي الدول القويه بتهتم جدا بانها تسيطر على السواحل حتى لو دخلت حروب طويله علشان تحقق ده لو بصينا مع بعض على دوله زي البوسنه والهرسك على الخريطه هنلاقي ان كرواتيا لف حواليها من كل حته محوطاها يا دوب بس سايبه لها جزء صغير تقدر تطل منه على البحر الابرياتيكي كتر خيرهم والله اخذوا الساحل كله وسابوا لهم يا دوب بلكونه على البحر وده طبيعي البحر دايما ريتشو عالي والاقبال عليه استثنائي زي ما قلت لكم وخليني ااكد لك الموضوع ده بالاحصائيات هنلاقي ان متوسط الكثافه السكانيه للمناطق في العالم بتكون تقريبا ضعف متوسط الكثافه في المدن التانيه اللي مش بتطل على اي سواحل ويمكن اكبر مثال على ده دول شمال افريقيا حوالي 50% من تعدادها السكاني عايشين على السواحل مع ان الاراضي فاضيه كتير نفس الكلام امريكا 40% من سكانها برضو بيسكنوا على الساحل سواء الشرقي او الغرب ودي ارقام كبيره جدا بالمناسبه لدرجه ان في دول ممكن تسيب ارضها سحره وتروح تعمر الساحل وللاسف الوضع ده عمل ازمه كبيره قوي وخليني احكي لك التغير المناخي والاحتباس الحراري بقى مشكله كبيره واعتقد كلنا بنعاني منها الفتره دي واكتر ناس معرضه للتهديد ده هم المدن الساحليه لان زي ما احنا عارفين تحت بس حراري يعني درجه حراره الارض بتعلى وده هياثر جدا على القطبين وهيسيح الجليد اللي موجود فيهم من الاف السنين وطبعا الجليد ده لما هيسيح هيتحول لميه والميه دي هترفع جدا من منسوب البحار والمحيطات يعني لو هنتكلم بالارقام هنلاقي ان منسوب البحر بيعلى تقريبا من اثنين لثلاثه مللي كل سنه رقم صغير انا عارف بس لو معي على الصور دي هتلاقي ان الرقم الصغير ده بياكل كل سنه من السواحل لدرجه ان في مدن كامله ممكن تختفي مدن زي ميامي ونيويورك واسكندريه كل ده شكرا وده مش كلامي لا ده زي ما قلت لكم كلام رئيس وزراء بريطانيا في كلمته في قمه المناخ في 2021 المؤتمر اللي بيتعمل دلوقتي كل سنه في دوله مختلفه اخر واحد اتعمل عندنا في مصر والسنه ديت هيتعمل في الامارات علشان يشوفوا حل المشكله اللي العالم كله فيها دلوقتي لان فعلا الوضع بقى خطير مش بس على الاجيال الجايه لا ده كمان علينا احنا في المستقبل القريب ولازم نلاقي له حل باسرع ما يمكن طبعا اهم حل لازم نعمله هو اننا نقلل من درجه حراره الارض وده مش هيحصل غير لما نقلل من انبعاثات الكربون في الجو ومن هنا هنلاقي الدول كلها دلوقتي بتحاول تعتمد على مصادر الطاقه النظيفه وتقلل من استهلاك البترول الكلام ده كويس بس برضه لازم يكون في خطط بديله افرض ما قدرناش نعمل كده ومش بعد ما العالم كله اتعود على البترول نسحبه منه فجاه ينتكس وهنا الحكومات تحت شعار ان تاتي متاخرا خير من الا تاتي او زي ما بيقول الطالب المصري هنعوض في الفاينل اه احنا لازم نقلل من انبعاثات الكربون ولازم برده نسيطر على الاحتباس الحراري بس لغايه ما ده يحصل اكيد مش هنسيب المدن بتاعتنا تدمر بسبب ارتفاع منسوب البحر علشان كده الحل كان في المدن العايمه فكره المدن العايمه على قد غرابه اسمها الا انها مش فكره جديده ابدا لانها موجوده من زمان ومن زمان قوي ويمكن اشهر مثال على ده هي مدينه فينيسيا او البندقيه واحده من اشهر المدن في ايطاليا اكيد شفتها قبل كده فيلم او فيديو هتلاقي الناس هناك ماشيه تدمج بالمراكب كده رايح جاي ولو رجعنا بالزمن شويه هنلاقي ان قصتها ابتدت من شويه صيادين قرروا يبعدوا عن الدوشه اللي موجوده في العالم وخناقات الامبراطوريه الرومانيه في البر وقاموا رايحين بنو مدينه ليهم لوحدهم وسط البحر فكره مجنونه بس هم عملوها والعبقريه هنا كانت ازاي يثبته المباني دي على وش الميه علشان كده هنلاقيهم عملوا اعمده خشب طويله جدا وسط الميه بس مش اي خشب لا الخشب من شجر معين اسمه شجر السنديان وده خشب بيقاوم الميه نسبيا وبسبب تركيز الملح العالي في الميه دي اترسب على الخشب وزود جدا من صلبته وبقى عامل زي الصخر بس كده بقى معنا بيوت ثابته وسكان دماغهم شغاله والسمك للركب حرفيا وقامت مدينه فينيسيا واتحولت من ساعتها المعجزه معماريه مدينه من غير طرق ولا عربيات الناس بتتنقل فيها بالمراكب وبقت واحده من اهم المزارات السياحيه اللي الناس كلها بتحب تروح تشوفها ومش بس ايطاليا لا ده كمان الصين عندها واحده اسمها ونتاون نفس الفكره برده مدينه مبنيه بالكامل وسط الميه وبيسموها هناك فينيسيا الشرق هولندا كمان فيها مجموعه كبيره من اجمل الكره في اوروبا كره صغيره عباره عن بيوت جنب بعض وفي وسطهم قنوات مائيه لو بصيت عليها من بعيد هتحس ان البيوت عايمه على وش المي كل ده طبعا على سبيل المثال لسه عندنا اكثر اللي عايز اوصله في الاخر ان الاماكن دي كلها فكرتها واحده وهي انها مبنيه وسط الميه يعني الفكره ممكن تتحقق وباكتر من تطبيق على ارض الواقع وده اللي خلى المعماري الدنماركيز بعد ما قدم المقترح بتاع رفع الساحل في نيويورك قدم كمان اقتراح ثاني لشكل مدن المستقبل وانها لازم تكون مدن عايمه بس مش زي الامثله اللي لسه قايلينها لا المره دي هتكون عايمه بجد بتطفو على سطح الميه علشان تقاوم ارتفاعها في السنين الجايه بس علشان نموذج المدن العائمه ده ينجح في كم حاجه كده لازم ناخد بالنا منها كويس قوي وخلينا اشرحلك اول حاجه لازم نراعيها لو هنصمم مدينه عايمه على الميه انها ما تكونش معتمده على اي حاجه موجوده على الارض يعني مثلا تنتج الطاقه بتاعتها بنفسها وطبعا عن طريق مصادر متجدده للطاقه علشان ما نزودش من الانبعاثات الكربون ثاني حاجه لازم نزرع فيها المحاصيل اللي احنا محتاجينها بحيث تكفي نفسها بنفسها تالت بقى واهم حاجه انها تعالج الصرف بتاعها لانها اكيد مش هتصرف في الميه علشان كده لازم يكون في نظام لاعاده تدوير الصرف نحوله لطاقه مثلا نستغله في الزراعه المهم ما نصرفش في البحر من الاخر الحاجات دي لازم تكون موجوده واساسيه في المدن العايمه علشان تنجح بتكون مدن مستدامه علشان ما تبوظش الكوكب اكتر ما هو بايظ علشان كده المعماري لما صمم نموذج المدينه العايمه فكر في كل ده هنلاقيه قرر انه يعمل منصات على شكل سداسي بحيث تكون هي دي ارضيه المدينه لانه شايف من وجهه نظره ان الشكل ده هيكون اكتر شكل منتظم وراسي على المياه بس المنصات دي مش هتكون متثبته على الارض باساسات زي اللي شوفناها فينيسيا لا دي هتكون متصنعه بشكل معين ومن مواد معينه قادره انها تقوم على سطح الميه بحيث كل ما مستوى البحر يعلى هي كمان تعلى معاه وما تغرقش حرفيا المدينه بالكامل هتسيب نفسها للمايه ترفعها عادي جدا والمنصات دي هي اللي هنبني عليها المباني بتاعتنا اللي لازم تكون ارتفاعاتها متوسطه اكيد مش هنعمل عليها نطاحات سحاب مش هتستحمل وكمان المباني لازم تتبني من مواد طبيعيه زي الخشب مثلا بحيث يكون وزنها خفيف ولازم نراعي في تصميم المباني اننا نزود في مساحات الاسطح علشان يتعمل عليها الواح شمسيه لان هي دي اللي هتولد كهرباء للمدينه كلها لان زي ما قلت لكم ما ينفعش نعتمد على كهربا من بره ده غير انه هيتعمل فيها صوب قزاز بحيث نقدر نزرع فيها كل المحاصيل اللي احنا محتاجينها المنصه الواحده من دول ممكن تستوعب لغايه 300 شخص وطبعا ممكن نكرر المنصات دي جنب بعض ونغير في استخدامات المباني نعمل بيوت ومباني حكوميه وبنوك وواحده واحده من غير ما نحس نلاقي نفسنا وصلنا المدينه كامله بتستوعب لغايه 10.000 شخص ولو عايزين ممكن نكبرها عن كده كمان المنصات دي هتكون كلها مرتبطه ببعض بكباري مشاه علشان نقدر نتحرك براحتنا بينهم ده غير ان هيكون في اوارب مخصصه علشان لو حابين نتحرك في الميه كل المشاكل اللي ممكن تتخيلها ليها حل لدرجه انهم عملوا اكتر من تصميم علشان تناسب كل الثقافات في دول كتير في اوروبا واسيا ده حتى في تصميمات معموله علشان تناسب ثقافه الدول العربيه وكل ده علشان يقدروا يكرروا نفس النموذج في العالم كله لان اكثر من 90% من المناطق الساحليه في العالم بتواجه نفس المشكله والمدن دي بالنسبه لهم هي المنقذ الوحيد اللي عايز يوصل له في الاخر اننا دلوقتي يواجه مشكله كبيره مشكله ممكن تاثر على شكل حياتنا احنا في المستقبل واحنا كاجيال انتم عارفين احنا شوفنا ايه احنا شفنا اللي ما حدش شافه في العالم ده ظواهر طبيعيه وانسانيه واوبئه وبلاوي احنا ما عشناش سنتين هاديين ورا بعض مش ناقصه بقى كارثه بيئيه الله يسترها معكم زقه معنا الوجود الانساني شويه المهم ان العالم كله دلوقتي بيحاول يقدم حلول للمشكله دي علشان يقدر يتجنبها قبل ما تحصل ممكن تكون شايف ان الحلول دي صعب جدا انها تتطبق على الاقل بالصوره اللي متقدمه لنا دلوقتي وشايف ان ما افسدته السنوات لا تصلحها الدقائق ده حقيقي بس لازم برضو نكون عارفين اللي بيحصل في العالم والدول اللي حوالينا بتفكر ازاي ولو في حقيقه واحده في كل اللي بيحصل ده فالحقيقه دي هي التغيير العالم بيتغير بشكل مستمر ولازم احنا كمان نتغير معه الكلام على الاستدامه والبيئه دلوقتي ما بقاش رفاهيه زي زمان ده بقى زي الصحه والتعليم حاجات لو ما عملتهاش فانت كده بره حسابات المستقبل وبس كده خلصت حلقتنا النهارده لو الحلقه عجبتك ما تنساش تعمل سبسكرايب للقناه وطبعا لايك وشير للحلقه وخلونا نتناقش في الكومنتات واشوفكم ان شاء الله في حلقه جديده وحكايه جديده من المعماري [موسيقى]
